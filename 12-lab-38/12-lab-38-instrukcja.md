# I pracownia fizyczna

## Ciepło

## Ćwiczenie 38

# POMIAR NAPIĘCIA POWIERZCHNIOWEGO

---

## 1. ZAGADNIENIA TEORETYCZNE

- Oddziaływania międzycząsteczkowe w cieczy;
- Granica ośrodków – menisk, włoskowatość, kapilary;
- Napięcie powierzchniowe – definicja, jednostka, przykłady występowania w życiu codziennym, metody pomiaru.

---

## 2. POMIARY

### I) Metoda odrywania

Rys. 1 przedstawia układ pomiarowy – wagę torsyjną. Zasada jej działania polega na równoważeniu momentu siły, wywołanego przez obciążenie szalki ważoną masą, momentem siły spowodowanym skręceniem sprężyny.

1. Zdjąć płytkę pomiarową (5) umieszczoną na haczyku wagi torsyjnej, osuszyć, zmierzyć 3-krotnie jej grubość $d$ za pomocą śruby mikrometrycznej oraz długość podstawy $l$ za pomocą suwmiarki i ponownie ją zawiesić.

**Rys. 1.**  
a) Stanowisko pomiarowe z wagą torsyjną:  
1 – śruby poziomujące,  
2 – aretaż (po prawej stronie),  
3 – pokrętło powodujące ruch skali (6) na rys. 1b,  
4 – okienko ze skalą i wskaźnikiem równowagi,  
5 – płytka pomiarowa.

b) Okienko na wadze torsyjnej z:  
6 – ruchomą skalą w jednostkach masy [mg],  
7 – wskazówką,  
8 – wskaźnikiem równowagowym,  
9 – ruchomą wskazówką.

2. Odaretować wagę przestawiając prawe dolne pokrętło wagi (2) w pozycję „o” i zważyć płytkę. W tym celu należy obracać pokrętłem (3). Jest on sprzężony z bębnem, na którym naniesiona jest podziałka (Rys. 1b), wyskalowana w jednostkach masy [mg]. W momencie kiedy ruchoma wskazówka (9) ustawi się na czerwonej linii w pozycji „O” na wskaźniku równowagi (8), należy odczytać na podziałce (6) wartość.

$$1\,[\text{mg}] = 9{,}807 \cdot 10^{-6}\,[\text{N}]$$

3. Przy zaaretowanej wadze podstawić pod płytkę naczynko wypełnione wodą destylowaną napełnionego do poziomu, przy którym dolna krawędź płytki niemal dotyka powierzchni cieczy.

4. Wykonać pomiar siły potrzebnej do oderwania płytki od cieczy. W tym celu odaretować wagę i doprowadzić do zanurzenia dolnej części płytki w cieczy. Następnie kręcić powoli pokrętłem (3) do momentu oderwania płytki od badanej cieczy. Na ruchomej skali odczytać maksymalną siłę $F$ w jednostkach [mg], działającą w momencie odrywania się płytki od wody. Pomiar wartości siły $F$ wykonać 10-krotnie. Zaaretować wagę.

5. Pomiary, opisane w punktach 3–5, powtórzyć dla alkoholu i acetonu.

---

### II) Metoda stalagmometru

1. Wymyte i osuszone naczynko zważyć na wadze.
2. Sprawdzić drożność kapilary, zmierzyć jej zewnętrzny promień $$R$$.
3. Napełnić naczynko 30 kroplami wody destylowanej odmierzonymi z kapilary i zważyć układ na wadze.
4. Ponownie umyć i osuszyć naczynko. Pomiar opisany w punkcie 3 powtórzyć 3-krotnie.
5. Zanotować wartość temperatury otoczenia, która będzie odpowiadać temperaturze badanej cieczy.
6. Pomiary, opisane w punktach 3–4, powtórzyć dla alkoholu i acetonu.

---

## 3. OPRACOWANIE WYNIKÓW POMIARÓW

### I) Metoda odrywania

1. Dla każdej z badanych cieczy oblicz średnią arytmetyczną wartości siły odrywającej płytkę $$\bar{F}$$ od cieczy oraz jej niepewność standardową $$u(F)$$.
2. Obliczyć średnią długość płytki $$\bar{l}$$ i jej grubość $$\bar{d}$$ oraz odpowiadające im niepewności standardowe $$u(l)$$ i $$u(d)$$.
3. Obliczyć wartość napięcia powierzchniowego $$\sigma$$ każdej cieczy oraz jego złożoną niepewność standardową $$
